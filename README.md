# Skill
# Activiteit 5.1: Deelproblemen en Deeloplossingen (Subsystemen)
`Due: Thu, 16 Oct 2025 15:45Due: Thu, 16 Oct 2025 15:45`
### **Doel van de activiteit**
Deze activiteit helpt jullie om het concept verder te verfijnen door het probleem op te delen in deelproblemen. Die deelproblemen kunnen worden opgelost door verschillende deeloplossingen of subsystemen. Op die manier leren jullie nadenken over de structuur van jullie systeem, de interacties tussen onderdelen en de grenzen van wat jullie zelf bouwen.

Het resultaat van deze oefening wordt later opgenomen in het **Concept- en Analyserapport**, maar er hoeft nu niets ingediend te worden.
### **Werkwijze**
1. **Definieer het hoofdprobleem**
    - Beschrijf kort het kernprobleem dat jullie project probeert op te lossen.
    - Formuleer het probleem als een _functionele uitdaging_: “Hoe kunnen we … zodat …?”     
2. **Zoek deelproblemen**
    - Splits het hoofdprobleem op in concrete deelproblemen en deelfuncties.
    - Denk hierbij aan:
        - _Technische_ deelproblemen (bv. sensordata verzamelen, opstijgen, landen, ...) -> functionele requirements
        - _Gebruikersgerichte_ deelproblemen (bv. gebruiksgemak, feedback, toegankelijkheid) -> niet-functionele requirements
        - _Operationele_ deelproblemen (bv. onderhoud, integratie, foutafhandeling) -> niet-functionele requirements
    - Gebruik (niet-)functionele requirements gevonden in [Activiteit 4.1: Probleembeschrijving en behoefteanalyse](https://thomasmore.instructure.com/courses/47915/assignments/683892 "Activiteit 4.1: Probleembeschrijving en behoefteanalyse") én ontdek nieuwe (niet-)functionele requirements
3. **Bedenk mogelijke deeloplossingen of subsystemen**
    - Voor elk deelprobleem, bedenk 2 à 3 mogelijke oplossingsrichtingen of subsystemen.
    - Gebruik oplossingen gevonden in [Activiteit 4.2: Conceptgeneratie (Brainstorm)](https://thomasmore.instructure.com/courses/47915/assignments/724832 "Activiteit 4.2: Conceptgeneratie (Brainstorm)") én ontdek nieuwe oplossingen
    - Denk na over haalbaarheid in termen van tijd en geld van de oplossingen.
        - Staaf deze informatie met bronnen/onderzoek
        - Een dure oplossing kan relevant zijn indien de business value hoog is
4. **Visualiseer de samenhang**
    - Maak een schema (een PBS-variant) die het geheel toont. Zie voorbeelden onderaan.
        - Hoofdprobleem → Deelproblemen → Mogelijke subsystemen
        - Hou het abstract (concept niveau) – dit is nog geen technisch design
5. **Map de vereisten** 
    - Map de requirements op de verschillende deelfuncties. 
        - Wat zijn basisfunctionaliteiten en wat zouden we als extra’s kunnen aanbieden (MoSCoW)?​
            - Wat moet het systeem zeker doen?                   (Must Haves)​                                
            - Zijn er leuke extra’s die we kunnen aanbieden? (Could Haves)
